# -*- mode: mandoku-view; -*-
#+TITLE: 同姓名錄
#+DATE: 2015-08-24 23:32:32.412901
#+PROPERTY: ID KR3k0047
#+PROPERTY: BASEEDITION WYG    
#+PROPERTY: JUAN 卷九
<pb:KR3k0047_WYG_009-1a>¶
欽定四庫全書¶
　同姓名録卷九　　　　　　明　余寅　撰¶
　　郭文二¶
晉郭文河内人少愛山水尚嘉遯入餘杭山窮谷倚木¶
　於樹苫覆而居嘗有猛虎張口向文文視口中有横¶
　骨以手探去之虎明旦致一鹿於其室前¶
後涼吕光太安二秊撫軍長史王穆襲據酒泉自稱涼¶
　州牧光率歩騎攻克之穆單騎奔騂馬騂馬令郭文¶
<pb:KR3k0047_WYG_009-1b>¶
　斬其首來獻見後涼録¶
　　周宻二¶
晉周宻鎮東將軍周馥之子位尚書郎性虚簡時人稱¶
　為清士¶
周周宻宋屯衛大將軍周廣之父厯鄜延晉三鎮節度¶
　使廣德初至太子太師¶
　　李弇二¶
晉李弇李𤣥盛之祖仕張軌為武衛將軍安世亭侯¶
<pb:KR3k0047_WYG_009-2a>¶
宋李弇崇安人紹興進士宰汀之連城政務寛平人不¶
　忍欺時為之謠曰訟者息爭居者安仁李公為政百¶
　里如春¶
　　趙俊三¶
晉惠帝即位以太尉楊駿為太傅遣長水校尉趙俊等¶
　將屯兵四出¶
宋兩趙俊　一神宗第三子唐哀獻王見世系表¶
　一紹聖進士官朝奉郎隱居杜門建炎末士大夫皆¶
<pb:KR3k0047_WYG_009-2b>¶
　避地俊獨固守偽齊劉豫以俊為虞部郎辭疾不受¶
　以告畀其家卒卻之豫亦不復彊¶
　　陳敏三¶
晉陳敏廬江人為廣陵度支以討封雲功超授右將軍¶
　前鋒都督遂據厯陽反為義兵所斬¶
宋兩陳敏　一無錫人舉進士知台州朝命立元祐黨¶
　籍碑敏不肯立監司促之急敏曰誣司馬公為姦臣¶
　是誣天也倅立之敏碎其石遂掛冠去¶
<pb:KR3k0047_WYG_009-3a>¶
　一石城人精騎射累立戰功封武功縣男授武鋒軍¶
　都統制終於光州觀察使¶
　　薛超二¶
夏薛超仕赫連昌為尚書魏世祖㧞統萬城擒之見夏¶
　錄¶
宋薛超太平興國初為天武指揮使契丹入冦超從大¶
　將劉廷翰率兵至徐河賊將領騎出挑戰超躍馬直¶
　前連射斃數人敵勢遂卻大軍因&KR0108;擊斬首萬餘級¶
<pb:KR3k0047_WYG_009-3b>¶
　　張融二¶
南涼散騎常侍張融言焦朗兄弟叛據魏興後必為朝¶
　廷憂秃髮利鹿孤遣傉檀討之朗面縳出降¶
南齊司徒左長史張融儀度詭越論辯風起髙帝素愛¶
　之常笑曰此人不可無一不可有二¶
　　王遐三王遇二¶
晉兩王遐　一簡順皇后之父以華族仕至光禄勲一¶
　王祥曽孫鬱林太守¶
<pb:KR3k0047_WYG_009-4a>¶
北魏王遇素工巧坐事腐刑得進幸官至吏部尚書爵¶
　宕昌公見佞倖傳¶
唐至德間常州人王遇弟遐俱為賊執將釋一人兄弟¶
　爭死賊感其義盡縱之¶
　　袁甫二¶
晉袁甫淮南人好學有詞辯詣中領軍何朂自言能為¶
　劇縣朂曰唯欲宰縣不為臺閣職何也甫曰人各有¶
　能有不能朂善之除松滋令¶
<pb:KR3k0047_WYG_009-4b>¶
宋袁甫嘉定進士知建寧府遷祕書少監帝曰卿乆勞¶
　於外篤意愛民每覽所陳備見懇惻甫奏乞力守更¶
　化以來求賢如不及之初意¶
　　陳卓三¶
晉元帝將登祚命擇日太史令陳卓奏用三月二十二¶
　日丞相令史戴洋謂宜用二十四日帝從洋所請¶
宋兩陳卓　一咸寧人有田五十頃其兄田止十頃卓¶
　願合户而同之且曰人生飽煖之外骨肉交歡而已¶
<pb:KR3k0047_WYG_009-5a>¶
　其後兄子康民登皇祐進士官太中大夫¶
　一陳居仁之子紹熈進士官至簽書樞宻院事平生¶
　不營産業及卒不能備塟具丞相吴濳移書制置使¶
　以助之賜諡清敏¶
　　李讓二¶
晉李讓李𤣥盛次子𤣥盛既領秦涼二州牧以敦煌郡¶
　大衆殷為軍國之本乃以讓為寧朔將軍敦煌太守¶
　統攝崑裔輯寧殊方¶
<pb:KR3k0047_WYG_009-5b>¶
後梁李讓汴州冨人太祖鎮宣武讓以入貲得幸遂養¶
　為子易其姓名曰朱友讓¶
　　張存二¶
前涼張存敦煌人善用針有奴好逃亡存宿行針縮奴¶
　脚不得動欲别使更以針解之¶
宋張存冀州人舉進士仁宗時以龍圖閣直學士知成¶
　德軍契丹與元昊結昏謀相首尾聚兵塞上存言河¶
　北諸城宜留意乃以為都運使盡城諸州¶
<pb:KR3k0047_WYG_009-6a>¶
　　周澹二¶
晉周澹㑹稽内史周札長子太宰府掾¶
後魏周澹鄠人多方術尤善醫藥為太史令明元嘗苦¶
　風頭眩澹療得愈由此位特進賜爵成德侯¶
　　梁肅三¶
晉梁肅懷帝時為頻陽令及劉曜陷長安肅自京兆奔¶
　安定推太守賈疋為平西將軍率衆五萬攻曜於長¶
　安見劉聰傳¶
<pb:KR3k0047_WYG_009-6b>¶
唐梁肅世居陸渾建中初登文詞清麗科厯右拾遺翰¶
　林學士¶
金梁肅奉聖州人天眷進士官至參知政事世宗謂侍¶
　臣曰梁肅以治入異等遂至大任廉吏亦可自勸¶
　　李修二¶
晉李修司徒李𦙍之子黄門侍郎太弟中庶子¶
後魏李修館陶人習醫術為太醫令以功賜爵下蔡子¶
　常在禁内針藥多效賞賜累加集諸學士百餘人在¶
<pb:KR3k0047_WYG_009-7a>¶
　東宫撰藥方百卷行於世¶
　　張濳二¶
晉張濳京兆人為駙馬都尉闗内侯表言為諸生時有¶
　山鵲飛翔近地市人擲之化為員石搥破得金印文¶
　曰忠孝侯印表上之藏於官庫見博物志¶
金張濳武清人幼有志節慕荆軻聶政為人年三十始¶
　折節讀書負薪拾穗行歌自得不知其貧也天興間¶
　避兵少室不食七日死¶
<pb:KR3k0047_WYG_009-7b>¶
　　王恭二¶
晉王恭定皇后之兄孝武擢時望以為藩屏乃以恭為¶
　都督八州諸軍事平北將軍兖青二州刺史假節鎮¶
　京口既除王國寶復欲除譙王尚之反為所害¶
唐王恭白馬人少篤學博涉六經每於鄉閭敎授弟子¶
　自逺方至數百人貞觀初徴拜太學博士其所講三¶
　禮皆别立義證甚為精博¶
　　崔遊二¶
<pb:KR3k0047_WYG_009-8a>¶
晉崔遊上黨人究心儒學自少及長口未嘗語及財利¶
　察孝亷除相府舍人泰始初錄叙文帝故府&KR1212;屬就¶
　家拜郎中年七十餘猶敦學不倦¶
魏崔遊崔挺族孫熈平中征虜將軍趙郡河東太守竝¶
　有政績移置太學於城南閑敞處親自説經當時學¶
　者莫不勸慕號為良守¶
　　杜曽二¶
晉杜曽勇冠三軍為南蠻司馬以反叛臠割¶
<pb:KR3k0047_WYG_009-8b>¶
宋杜曽精於律法為濮州小吏嘗奏改科條¶
　　晉兩李矩¶
一平陽人勇毅多權畧志在立功永嘉初為滎陽太守¶
　冠軍將軍擊走石勒屢破劉聰帝嘉其功詔授都督¶
　司州諸軍安西將軍司州刺史封平陽縣侯¶
　一江夏人中書侍郎李充之父官江州刺史見李充¶
　傳¶
　　張質二¶
<pb:KR3k0047_WYG_009-9a>¶
前涼張質深泉人位金城大守見北史張湛傳¶
宋張質髙唐人右衞大將軍樞宻都承㫖在樞要五十¶
　年精敏端慤未嘗有過¶
　　王悦三¶
晉王悦王導之子弱冠有髙名事親色養導甚愛之嘗¶
　共奕棋爭道導笑曰相與有瓜葛𨚗得為爾邪少侍¶
　講東宫厯吴王友中書侍郎¶
北周王悦藍田人以多戰功拜驃騎大將軍開府大都¶
<pb:KR3k0047_WYG_009-9b>¶
　督進爵河北縣公素儉約不營生業雖出内榮顯家¶
　徒四壁¶
唐王悦天寶四載為太常博士見裴漼傳¶
　　陸曄二¶
晉陸曄吴人明帝時為領軍將軍以平錢鳯功進爵江¶
　陵伯録尚書事蘇峻之難曄隨成帝在石頭舉動方¶
　正不以凶威變節¶
魏陸曄陸俟之後篤志文學位終通直散騎常侍¶
<pb:KR3k0047_WYG_009-10a>¶
　　郭熈二¶
晉郭熈為新興太守嘗舉劉聰有良將材入為驍騎司¶
　馬見前趙劉聰傳¶
宋郭熈温人善山水得雲烟出没峰巒隠顯之態布置¶
　筆法獨步一時見畫繼¶
　　李式二¶
晉李式李充從兄以平隠著稱善楷𨽻中興初仕至侍¶
　中¶
<pb:KR3k0047_WYG_009-10b>¶
後魏李式李順之子學業知名位西兖州刺史濮陽侯¶
　自以家據權要心慮危禍兄奕有寵於文明太后為¶
　李訢所發併誅¶
　　張龜二¶
晉益州刺史羅尚遣督護張龜助河間王司馬顒討蜀¶
　李特特迎擊龜衆大敗¶
後燕張願聚衆反屯於祝阿慕容垂遣將慕容德擊之¶
　願子龜恃其驍勇出戰德將王末逆擊斬之¶
<pb:KR3k0047_WYG_009-11a>¶
　　蔡裔二¶
後趙蔡裔仕石虎為振武將軍見後趙錄¶
東晉蔡裔事簡文為兖州刺史附殷浩傳¶
　余考二傳其職位固自不同而振武未嘗歸晉兖州¶
　未嘗陷趙其非一人可知第傳中皆言有武勇其呼¶
　聲皆若雷震皆嘗被盗入室撫牀一呼衆盗齊殞世¶
　固有姓名同而事合轍如此者邪亦大竒已¶
　　王雅二¶
<pb:KR3k0047_WYG_009-11b>¶
晉王雅剡人少知名領太子左衞率孝武深加禮遇雖¶
　在外職多叅大議但不能犯顔廷爭唯唯而已以左¶
　僕射終¶
北周王雅新囶人有膽勇善騎射沙苑之戰彼軍百萬¶
　此不滿萬人雅擐甲出戰所向披靡周文歎曰王雅¶
　舉身都是膽畧遷車騎大將軍封居庸伯¶
　　崔諒二¶
晉崔諒魏中尉崔琰之孫尚書大鴻臚以簡素稱¶
<pb:KR3k0047_WYG_009-12a>¶
宋崔諒滄州人七世同居咸平中詔徴表蠲課調¶
　　杜錫二¶
晉杜錫杜預之子有盛名性亮直以衛將軍長史出為¶
　城陽太守不拜仍遷尚書左丞¶
宋杜錫杜鎬之後官廸功郎¶
　　李志二¶
晉李志司徒李𦙍之孫襲廣陵侯爵厯散騎侍郎建威¶
　將軍陽平太守¶
<pb:KR3k0047_WYG_009-12b>¶
後魏李志字鴻道御史中尉李彪之子秊十餘便能屬¶
　文彪竒之謂崔鴻曰子宜與鴻道為二鴻於洛陽初¶
　授列曹行叅軍擢南荆州刺史所在著績¶
　　陸納二¶
晉陸納陸玩之子清貞絶俗官至尚書令㑹稽王道子¶
　專政委任羣小納望闕而歎曰好家居纎兒欲撞壞¶
　之邪朝士咸服其忠亮¶
梁陸納為湘州刺史王琳長史琳破侯景縱&KR0842;建鄴自¶
<pb:KR3k0047_WYG_009-13a>¶
　疑禍及令納率部曲前赴湘州及琳下吏納等不受¶
　命請復琳本位帝釋琳納等乃降¶
　　王藴二¶
晉王藴孝武定皇后之父以吏部郎補吴興太守甚有¶
　德政定后立遷光禄大夫領五兵尚書封建昌縣侯¶
　藴以恩澤賜爵非三代令典固辭不受¶
宋王藴王彧兄子家貧為廣德令明帝即位四方叛逆¶
　以將領自奮及事寧封吉陽縣男厯晉陵義興太守¶
<pb:KR3k0047_WYG_009-13b>¶
　湘州刺史所在貪縱為世所鄙¶
　　樂廣二¶
晉樂廣淯陽人正始中為尚書令是時王澄胡母輔之¶
　等皆任放為逹或至裸體廣聞而笑曰名敎内自有¶
　樂地何必乃爾¶
北周樂廣安康郡公楊乾運之壻亦以歸附功授安州¶
　刺史封安康縣公見乾運傳¶
　　劉遵三¶
<pb:KR3k0047_WYG_009-14a>¶
晉劉遵并州刺史劉琨之子琨遣遵為質於北魏乞師¶
　擊鐵弗劉虎穆帝命二萬騎助之¶
南宋劉遵淮南人為臨川王道規諮議參軍從道規破¶
　桓謙斬荀林擊滅徐道覆遷淮南太守封監利縣侯¶
南齊劉遵彭城人清雅有學行為晉安王記室甚見賓¶
　禮及王立為皇太子仍除中庶子以舊恩偏蒙寵遇¶
　時輩莫及¶
　　李鳯五¶
<pb:KR3k0047_WYG_009-14b>¶
晉大司馬桓温率師伐燕慕容暐遣散騎常侍李鳯求¶
　救於秦見苻堅傳¶
後趙李鳯仕石勒為從事中郎及勒僭號拜尚書共參¶
　軍事¶
蜀李鳯仕李雄為梁州刺史叛於巴西大將軍李驤討¶
　斬之¶
北魏李鳯夀春侯李先之孫官中書博士¶
唐李鳯髙祖第十五子封虢王厯豫青二州刺史¶
<pb:KR3k0047_WYG_009-15a>¶
　　杜植二¶
晉杜植杜弢之祖有名蜀土武帝時為符節令¶
宋杜植杜杞之兄以文雅知名累任監司終於少府監¶
　　王儀二¶
晉王儀王裒之父髙亮雅直為文帝司馬東闗之役帝¶
　問於衆曰近日之事誰任其咎儀曰責在元帥帝曰¶
　司馬欲委罪於孤邪遂斬之¶
元王儀鄧州人天資明敏力學不倦官西臺御史中丞¶
<pb:KR3k0047_WYG_009-15b>¶
　所著有文集¶
　　徐儉二¶
晉惠帝詔拜羅尚為益州刺史督蜀郡太守徐儉等率¶
　七千餘人入蜀討李特見蜀録李特傳¶
陳徐儉徐陵長子勤學有志操襲封建昌侯爲御史中¶
　丞嘗侍宴賦詩帝賞歎之曰徐氏之子復有文矣¶
　　任播二¶
晉愍帝蒙塵於平陽黄門侍郎任播等竝為劉曜所害¶
<pb:KR3k0047_WYG_009-16a>¶
後趙石勒僭即趙王位署置百官以理曹參軍任播為¶
　史學祭酒¶
　　李恒三¶
晉李恒王敦部將承敦命攻譙王承易䧺於舂陵見易¶
　雄傳¶
唐穆宗名恒¶
元李恒西夏人世祖時累功為益都淄萊萬户從取宋¶
　襄陽江西及平崖山積官中書左丞後討交阯中毒¶
<pb:KR3k0047_WYG_009-16b>¶
　矢卒¶
　　許遜二¶
晉許遜南昌人生而頴悟太康初為旌陽令棄官歸遇¶
　諶母傳以道術遂斬蛇誅蛟悉除民害乃歸舊隠精¶
　修至道年一百三十六嵗舉家昇天¶
北齊許遜右僕射許惇之弟有幹局乾明中為平原太¶
　守¶
　　王銓二¶
<pb:KR3k0047_WYG_009-17a>¶
晉王銓為梁王彤參軍時彤已拜大將軍尚書令嘗大¶
　㑹因指單衣補&KR0955;以為清銓曰朝野望公舉薦賢才¶
　使不仁者逺而位居公輔以衣補&KR0955;以此為清無足¶
　稱也彤有慙色¶
梁王銓王彧從孫美風儀善占對尚武帝女永嘉公主¶
　拜駙馬都尉雖學業不及弟錫而孝行齊焉時人以¶
　為二王可謂玉昆金友¶
　　晉兩鄭融¶
<pb:KR3k0047_WYG_009-17b>¶
一懷帝永嘉五年邵陵太守鄭融為益州流人汝班所¶
　害見本紀¶
一愍帝建興三年蜀郡太守鄭融為李雄裨將費黒所¶
　獲見蜀録¶
　　晉兩李含¶
一隴西人有文武才畧惠帝時龍驤將軍轉河南尹為¶
　長沙王乂所殺¶
一蜀人初為部曲督及李特據蜀拜西夷校尉¶
<pb:KR3k0047_WYG_009-18a>¶
　　羊祉二¶
晉羊祉太傅羊祐從兄魏郡太守¶
後魏羊祉晉太僕卿羊琇六世孫假節征虜將軍秦梁¶
　二州刺史當官不憚强禦朝廷以為剛斷時有檢覆¶
　頗為深文所經之處人號天狗下¶
　讀羊太傅傳祉為從兄琇為從弟而琇之裔孫遽名¶
　祉豈未嘗一觀家傳邪雖非本枝而屬頗尊奈何犯¶
　之且名德之後奚宜有此真吾所未喻者¶
<pb:KR3k0047_WYG_009-18b>¶
　　王恂二¶
晉王恂文明皇后之弟文義通博在朝忠正官至河南¶
　尹建立二學崇明五經¶
元王恂中山人中統初為國子祭酒以精於算術特授¶
　太史令命領改厯事恂與郭守敬等徧考厯書晝夜¶
　測驗創立新法極為精宻書成名授時厯¶
　　晉兩何融¶
一永和八年濮陽太守戴施得後趙傳國璽使參軍何¶
<pb:KR3k0047_WYG_009-19a>¶
　融馳致京師見石閔傳¶
一尚書左僕射何澄次子元熈中為大司農¶
　永和元熈相去八十年定非一人¶
　　李桓二¶
晉康帝遣征西將軍伐蜀破别將李桓於江陽見蜀李¶
　勢傳¶
元李桓建康人由鄉貢累遷江淛儒學副提舉以文鳴¶
　江東䊸餘豐潤學者多傳之¶
<pb:KR3k0047_WYG_009-19b>¶
　　趙模三¶
晉益州刺史趙廞據成都叛遣兵逆西夷校尉陳總總¶
　至南安遇廞軍主簿趙模著總服格戰廞兵殺模見¶
　其非是更求總殺之見李特𫝊¶
唐太宗得蘭亭真蹟命供奉搨書人趙模等搨數本以¶
　賜皇太子諸王近臣見法書要録¶
宋趙模徽宗子封祁王授開府儀同武勝興寧軍節度¶
　使見宗室世系表¶
<pb:KR3k0047_WYG_009-20a>¶
　　王珣二¶
晉王珣王導之孫弱冠與謝𤣥為桓温掾俱為温所敬¶
　重嘗曰謝掾秊四十必擁旄杖節王掾當作黒頭公¶
　皆未易才也孝武時至尚書左僕射衞將軍¶
元王珣開義人武勇絶人時豪傑各擁衆據地珣招集¶
　遺民十餘萬迎太師穆呼哩以珣為元帥兼領義川¶
　二州以討平張致功加金紫光禄大夫兵馬都元帥¶
　　焦嵩二¶
<pb:KR3k0047_WYG_009-20b>¶
晉焦嵩安定人為安定太守率衆守雍州㑹劉曜入冦¶
　雍州刺史麴允告難於嵩嵩素侮允曰須允困當救¶
　之及京師陷嵩亦為冦所滅¶
西秦焦嵩仕乞伏熾磐為尚書建𢎞九年商州刺史姚¶
　濬叛降河西熾磐以嵩代濬帥騎三千討之嵩為吐¶
　谷渾元緒所執見西秦録¶
　　晉兩劉沉¶
一薊人領雍州刺史張昌作亂詔沉將州兵討之尋詔¶
<pb:KR3k0047_WYG_009-21a>¶
　合七郡諸軍襲河間王顒於長安戰敗被害¶
一交州秀才與杜𢎞共據臨賀謀反陶侃至廣州𢎞遣¶
　使偽降侃知其詐追擊破之執沉於小桂¶
　　何㸃二¶
蜀何㸃偽主李雄以儒賢招致幕下命子班師事之及¶
　班嗣偽位拜為司徒政事皆委於㸃見李班傳¶
梁何㸃尚書何偃從子性孝友博通羣書齊初徴為中¶
　書侍郎太子庶子並不就招㩦勝侣清言賦咏優游¶
<pb:KR3k0047_WYG_009-21b>¶
　自得武帝與㸃有舊及踐阼召入華林園贈詩酒仍¶
　詔拜侍中㸃捋帝鬚曰乃欲臣老子辭疾不起¶
　　王劭二¶
晉王劭王導之孫美姿容有風操家人近習未嘗見其¶
　惰容厯丹陽尹尚書僕射中領軍¶
隋王劭王慧龍五世孫沈黙好讀書時人稱其博物仕¶
　周中書舍人隋受禪除著作郎祕書少監專典國史¶
　　蔡襲二¶
<pb:KR3k0047_WYG_009-22a>¶
晉羊祜討吴有功將進爵土乞以賜舅子蔡襲詔封襲¶
　闗内侯邑三百户見羊祜傳¶
後魏蔡襲圉人名著西州正光中拜齊安郡守孝武西¶
　遷賜爵平舒縣伯除歧雍二州刺史見蔡祜傳¶
　　孫輔二¶
吴孫輔随孫䇿襲廬江有功拜平南將軍交州刺史後¶
　權出行東治遣使與曹公相聞事覺權幽殺之¶
晉趙王倫篡位齊王冏等起兵討倫倫遣中堅孫輔為¶
<pb:KR3k0047_WYG_009-22b>¶
　上軍將軍率衆出距義師見趙王倫傳¶
　　許超二¶
晉愍懷太子被廢常從督許超傷太子無罪與殿中中¶
　郎士猗等謀廢賈后復太子見趙王倫傳¶
北魏楊元慎善解夢京兆許超夢盜羊入獄問於元慎¶
　曰君當得陽城令其後有功封陽城侯元慎解夢義¶
　出萬途随意㑹情皆有神驗見伽藍記¶
　　張瓊二¶
<pb:KR3k0047_WYG_009-23a>¶
齊張瓊代人壯徤有武畧神武時除滄州刺史驃騎大¶
　將軍神武襲剋夏州以瓊為慰勞大使留鎮之為周¶
　文帝所害¶
宋張瓊大名人有勇力善射典禁軍領愛州刺史太祖¶
　曰殿前衛士如虎狼者不啻萬人非瓊不能統制即¶
　命為都虞侯¶
　　蕭曄二¶
齊武陵王蕭曄髙帝第五子好詩文射為當時冠絶武¶
<pb:KR3k0047_WYG_009-23b>¶
　帝即位為中書令祠部尚書輕財重義有古人風¶
梁上黄侯蕭曄宗室始興王憺之子美才仗氣言多激¶
　揚常乗折角牛榖木履被服必於儒者名盛海内簡¶
　文友愛與新渝建安南浦並預宻宴號東宫四友¶
　　李超二¶
晉李超為廣漢太守見蜀録李特傳¶
北周李超為應戎二州刺史見李景傳¶
　　王覽二¶
<pb:KR3k0047_WYG_009-24a>¶
晉王覽王祥之弟孝友恭恪名亞於祥咸寧初為宗正¶
　卿封即丘子¶
唐王覽吴元濟大將驍勇善戰元濟藉以抗王師¶
　　許遵二¶
北齊許遵髙陽人明易善筮兼曉天文風角占相逆刺¶
　其驗若神齊神武引為館客自言禄命不富貴不横¶
　死是以任性疎誕多所犯忤神武常容借之¶
宋許遵泗州人第進士知長興縣及宿登二州後判大¶
<pb:KR3k0047_WYG_009-24b>¶
　理欲立竒以自鬻讞决多戾法律廷論紛然出知夀¶
　州¶
　　劉蘭三¶
後魏劉蘭武邑人年三十餘始入小學書急就篇家人¶
　覺其聰敏遂令從師家貧無以自資且耕且學三秊¶
　之後兼通五經為儒者所宗¶
前秦劉蘭仕苻堅為散騎常侍㑹幽州蝗廣袤千里堅¶
　遣蘭持節為使者發青冀幽并百姓討之¶
<pb:KR3k0047_WYG_009-25a>¶
唐劉蘭北海人貞觀初為右領軍將軍攻破梁師都擊¶
　走突厥收河南地厯豐州刺史夏州都督封平原郡¶
　公以謀反腰斬¶
　　北魏兩崔模¶
一太武時人初仕劉宋為滎陽太守神䴥中平滑臺歸¶
　降賜爵武陵男加寜遠將軍¶
一孝莊時人為西征别將屢有戰功封槐里縣伯後行¶
　岐州事擊賊殁於陣¶
<pb:KR3k0047_WYG_009-25b>¶
　　李安人二¶
南齊李安人蘭陵人仕宋武衛將軍領水軍討晉安王¶
　子勛所向剋㨗明帝大㑹新亭樓勞諸軍主安人五¶
　擲皆盧帝目安人曰卿面方如田封侯相也齊髙帝¶
　即位拜中領軍封康樂侯¶
北魏李安人宣城公李孝伯之子襲父前爵夀光侯司¶
　徒司馬¶
　　王恊二¶
<pb:KR3k0047_WYG_009-26a>¶
晉王恊丞相王導之子撫軍參軍襲爵武岡侯¶
唐王恊澤潞節度使劉從諌置為大將轉其子稹主軍¶
　事稹敗伏誅¶
　　張沖三¶
前涼張沖字長思燉煌人家財巨萬悉以散之時人為¶
　之謠曰推財不疑張長思後官金城太守¶
齊張沖張邵之孫少有至性永明中假節監青冀二州¶
　父卒時遺命祭必土産無用牲物冲在鎮四時還吴¶
<pb:KR3k0047_WYG_009-26b>¶
　取菓莱每蒸嘗輒流涕薦焉永元初授舒州刺史封¶
　定襄侯¶
隋張沖吴郡人初仕陳為左中郎將覃思經典撰春秋¶
　義畧及孝經論語前漢音義等書官至漢王侍讀¶
　　劉贊三¶
南宋劉贊明帝第九子封武陵王¶
唐劉贊散騎常侍劉彚之子宣歙池都團練觀察使祖¶
　父皆名儒惟贊不知書但以强猛立威厚斂殖貨務¶
<pb:KR3k0047_WYG_009-27a>¶
　貢奉以希恩¶
後唐劉贊魏州人舉進士致位刑部侍郎律己以法權¶
　豪不敢干以私¶
　　北魏兩元他¶
一道武皇帝之臣初帝在獨孤部劉顯謀逆部人穆崇¶
　馳告帝乃隂結舊臣元他等幸賀蘭部¶
一道武皇帝之孫封淮南王持節都督豫洛河南諸軍¶
　事鎮南大將軍¶
<pb:KR3k0047_WYG_009-27b>¶
　　李道宗李德林各二¶
後魏李道宗始豐侯李璨曽孫位直閤將軍道宗弟德¶
　林司徒中兵參軍¶
隋李德林博陵人初為丞相府屬尋加儀同上大將軍¶
　爵成安縣子三方構亂指授方畧軍書羽檄日逾百¶
　數機速競發口授數人文意百端不加㸃攛¶
唐李道宗髙祖從子從太宗滅劉武周平竇建德破王¶
　世充屢有殊效封任城王貞觀初為大同道行軍總¶
<pb:KR3k0047_WYG_009-28a>¶
　管召拜禮部尚書改封江夏¶
　　北魏兩莫題¶
一鴈門人闗中侯莫含之孫道武初為大將以功賜爵¶
　東宛侯道武欲廣宫室以題機巧召論興造之制題¶
　乆侍頗怠賜死¶
一代人多智有才用道武時為幢將領禁兵以功封髙¶
　邑公窟咄冦南鄙題貳於帝被誅¶
　　髙叡二¶
<pb:KR3k0047_WYG_009-28b>¶
北齊髙叡宗室趙郡王㻠之子㓜聰慧特為神武所愛¶
　四嵗襲父爵讀孝經至資於事父輒流涕歔欷十歳¶
　喪母舉聲殞絶長齋骨立文襄受禪出為定州刺史¶
　六州大都督時年十七稱為良牧¶
唐髙叡趙州刺史封平昌縣子聖厯初突厥來冦叡嬰¶
　城固守城陷被殺¶
　　趙霸二¶
後魏趙霸為華山太守不遵憲度威虐任情大使崔光¶
<pb:KR3k0047_WYG_009-29a>¶
　奏免其官¶
唐天復四年遼太祖討黒車子室韋唐盧龍節度使劉¶
　仁恭發兵數萬遣飬子趙霸來拒太祖伏勁兵桃山¶
　下擒霸殱其衆乘勝大破室韋見遼紀¶
　　楊椿二¶
後魏楊椿楊播之弟性寛和善籌䇿為内給事厯五州¶
　刺史進號車騎大將軍兼尚書右僕射節度闗西諸¶
　將¶
<pb:KR3k0047_WYG_009-29b>¶
宋楊椿眉山人累任憲節甚有風績以不附秦檜罷政¶
　家居紹興末兵部尚書叅知政事¶
　　李邕三¶
後魏李邕彭城公李平之子儁爽有逸才與髙陽王雍¶
　友凢所交游皆倍秊儁秀¶
唐兩李邕　一宗室虢王鳯之孫神龍初為嗣虢王邕¶
　妻韋庶人之妹中宗特寵異授祕書監改封汴王月¶
　餘而韋氏敗邕揮刃截妻首以至於朝深為物議所¶
<pb:KR3k0047_WYG_009-30a>¶
　鄙¶
　一學士李善之子少負美名嘗謁内史李嶠願一觀¶
　祕書嶠假直祕閣未幾辭去嶠驚試問奥篇隱帙了¶
　辯如響因薦拜左拾遺出為北海太守文章翰墨當¶
　世推重有文集七十卷¶
　　王震四¶
北周王震庸國公王雄之子孝閔踐阼以雄有大功别¶
　封震安樂縣伯¶
<pb:KR3k0047_WYG_009-30b>¶
晉髙祖以兄子重貴為子使博士王震敎以禮記乆之¶
　不能通大義謂震曰此非我家事¶
宋王震為館閣校勘孔目從輔臣執筆入記上語面授¶
　右司員外郎使自書除目舉朝榮之後至吏部尚書¶
　龍圖閣直學士¶
金王震文登人母患風疾刲股肉雜飲食中疾遂愈母¶
　沒哀泣過禮目生翳服除目不療而愈皆以為孝感¶
　所致特賜同進士出身¶
<pb:KR3k0047_WYG_009-31a>¶
　　元諧二¶
北魏元諧宗室廣川王畧之子太和四年襲爵¶
隋元諧洛陽人豪俠有氣調少與文帝同受業甚相友¶
　愛後以軍功進上大將軍封樂安郡公¶
　　張讜二¶
北魏張讜武城人東徐州刺史賜爵平陸侯賦性開通¶
　篤於接恤青齊之士咸相敬重¶
宋張讜端平間知德興縣縣人頌之曰張侯張侯敷政¶
<pb:KR3k0047_WYG_009-31b>¶
　優游農樂其業禾麥有秋¶
　　劉祥三¶
南齊劉祥東莞人少好文學性韻剛踈建元中為正員¶
　郎撰宋書譏斥禪代尚書令王儉宻以啟聞上敕祥¶
　曰當令卿萬里思愆乃徙廣州¶
陳劉祥廣陵人㓜聰慧十歳能屬文除内史上士封漢¶
　安縣子武帝東征陪侍帷幄平齊露布即其文也累¶
　進車騎大將軍儀同開府¶
<pb:KR3k0047_WYG_009-32a>¶
北涼沮渠蒙遜聞劉裕滅姚泓怒甚門下校郎劉祥白¶
　事蒙遜曰汝聞劉裕入闗敢研研然何也遂殺之其¶
　峻㬥如是¶
　　李緯三¶
北魏李緯平棘人聰慧有才學以中散大夫為聘梁使¶
　前後接對十八人頗為稱職鄴下語曰學則渾繪緯¶
　口則緯繪渾齊文襄攝選不次擢司徒諮議參軍¶
唐李緯順宗第三子封均王¶
<pb:KR3k0047_WYG_009-32b>¶
宋李緯楚丘人嘗知渭州請修籠竿城瓦亭寨後以籠¶
　竿為德順軍范仲淹舉緯知軍事及葛懷敏陷殁元¶
　昊攻瓦亭籠竿皆不能下¶
　　王琛四¶
晉兩王琛　一武帝踐阼以石苞為大司馬鎮撫淮南¶
　時淮北監軍王㻠輕苞素㣲又聞童謠云宫中大馬¶
　幾作驢大石壓之不得舒因宻表苞與吴人交通帝¶
　疑之下詔䇿免¶
<pb:KR3k0047_WYG_009-33a>¶
　一宗正卿王覽之子國子祭酒¶
齊王琛雍州刺史王奐之子永明中為司徒從事中郎¶
　奐敗並誅¶
隋宗室滕王綸被煬帝猜忌不勝憂懼呼術者王琛問¶
　之答曰王禄相不凡且滕即騰也此字足為善應後¶
　竟廢徙朱崖¶
　　後魏兩趙逸¶
一天水人太武時中書侍即赤城鎮將性好墳典白首¶
<pb:KR3k0047_WYG_009-33b>¶
　彌勤年逾七十手不釋卷¶
一京兆隱士正光初至京師云晉武時人説洛陽厯代¶
　興亡事甚悉汝南王聞而異之問何所服餌以致長¶
　秊逸言不問養生自然長夀郭璞嘗為吾筮云夀五¶
　百歳今始餘半耳見洛陽伽藍記¶
　　髙綽二¶
後魏髙綽髙允之孫沈雅有度量博渉經史强直不避¶
　豪右厯尚書右丞御史中尉豫并二州刺史¶
<pb:KR3k0047_WYG_009-34a>¶
北齊髙綽武城長子封南陽王為冀州刺史愛波斯狗¶
　好裸人畫為獸狀縱犬食之後主聞之鎖赴行在問¶
　在州何者最樂對曰多取蠍將蛆混看極樂後主即¶
　索蠍一斗置諸浴斛使人裸卧其中號叫宛轉帝與¶
　綽臨觀喜噱不已謂綽曰如此樂事何不早馳驛奏¶
　聞¶
　　宇文貴二¶
西魏宇文貴昌黎人少從師受學輟書歎曰男兒當提¶
<pb:KR3k0047_WYG_009-34b>¶
　劒汗馬以取公侯何能為博士業遂棄去為統軍都¶
　督屢立戰功進侍中驃騎大將軍封許國公¶
北周宇文貴宗室齊王憲之子始讀孝經便謂人曰讀¶
　此一經足為立身之本封安定郡公出為豳州刺史¶
　雖出自深宫而留心庶政過目輒記當時服其明察¶
　　徐熈二¶
劉宋徐熈錢唐人為濮陽太守好黄老隠於秦望山有¶
　道士過求飲畱一瓠&KR1383;與之曰君子孫宜以道術救¶
<pb:KR3k0047_WYG_009-35a>¶
　世當得二千石熈開之乃扁鵲鏡經一卷因精心學¶
　之遂名震海内見徐文伯傳¶
趙宋徐熈金陵人意趣髙雅作花木禽魚為古今絶筆¶
　論者謂黄筌之畫神而不妙趙昌之畫妙而不神兼¶
　是二者其在熈歟見寶鑑¶
　　李筠四¶
隋李筠申國公李穆之孫既襲祖爵忽憢嗇兄子善衡¶
　賊殺之文帝求盜不得以筠嘗與從父弟瞿曇有隙¶
<pb:KR3k0047_WYG_009-35b>¶
　遂殺瞿曇¶
唐兩李筠　一乾寧初李茂貞犯京師昭宗幸華州獨¶
　有都將李筠等兵千餘人為衛華州刺史韓建謀廢¶
　立率精兵數千圍行宫請誅筠昭宗大懼遽詔斬之¶
　一宗室郇王褘之後山南東道節度掌書記¶
周李筠太原人為昭義軍節度使宋太祖諭以受禪筠¶
　延使者置酒遽索周祖畫像懸壁涕泣不已遂舉兵¶
　拒命太祖遣石守信討之拔其城筠赴火死¶
<pb:KR3k0047_WYG_009-36a>¶
　　王穆二¶
晉王穆丞相王導之孫臨海太守¶
前涼張天錫為苻堅所滅其世子大豫與長水校尉王¶
　穆俱奔河西自號涼州牧改元鳯凰以穆為長史傳¶
　檄郡縣後涼吕光遣將擊斬之¶
　　劉斌四¶
南宋劉斌南陽人粗有才用為彭城王義康所寵擢為¶
　左長史以傾側用事見文帝疾篤輒就儀曹索晉立¶
<pb:KR3k0047_WYG_009-36b>¶
　康帝舊事帝疾瘳伏誅¶
隋劉斌南陽人頗有詞藻從竇建德為中書舍人建德¶
　敗復為劉黒闥中書侍郎與黒闥亡歸突厥¶
宋劉斌定州人㓜時父加友為從弟志元所殺及長挾¶
　刃伺志元於道刺之不殊詣吏自陳詔志元黥配汝¶
　州釋斌之罪¶
元劉斌厯城人有勇力多智數累立戰功官至濟南新¶
　舊軍萬户¶
<pb:KR3k0047_WYG_009-37a>¶
　　蕭鈞二¶
齊蕭鈞太祖第十一子封衡陽王¶
唐蕭鈞蕭瑀從子博學有才望為房𤣥齡魏徴所重官¶
　太子率更令崇賢館學士所撰韻㫖二十卷文集三¶
　十卷¶
　　張昇三¶
北魏張昇滎陽人喪父飲水絶鹽哀毁過度形悴骨立¶
　髮落殆盡朝廷標其門閭¶
<pb:KR3k0047_WYG_009-37b>¶
宋張昇仁宗時知開封府内侍楊懷敏夜直禁中而衛¶
　士為變皆極論之昇性質樸不能擇言至斥張貴妃¶
　為婦人謂懷敏得志將不減劉季述帝不懌¶
元張昇順昌人四歳即以頴悟聞年十二除正字累官¶
　奉議大夫江西儒學提舉陳友諒陷豫章昇不屈死¶
　　李瞻二¶
梁李瞻東陽人起兵誅侯景為賊所執送詣建鄴景出¶
　之市中斷其手足刻析心腹瞻正色整容言笑自若¶
<pb:KR3k0047_WYG_009-38a>¶
　見其膽者乃如升焉見侯景傳¶
金李瞻玉田人天㑹四秊為德州防禦使行政寛平民¶
　懷其惠及改忠順軍節度相率詣京師請留者數千¶
　人¶
　　鄧琬二¶
宋鄧琬為晉安王子勛鎮軍長史以文帝孝武並次居¶
　第三以豋寶位而子勛亦第三乃勸子勛舉兵即偽¶
　位於尋陽兵敗為張悦所斬¶
<pb:KR3k0047_WYG_009-38b>¶
唐鄧琬貞元二十秊為内鄉縣倉督主管河南運米支¶
　餘六千九百餘石爛成灰塵琬被禁二十八秊宣撫¶
　使唐扶疏請獲宥見唐扶傳¶
　　王雲二¶
北魏王雲王猛曾孫頗有風尚位南兖州刺史¶
宋王雲靖康初拜刑部尚書使金許以三鎮賦入雲言¶
　康王將命和好必成帝從之王行次磁州百姓厲聲¶
　指雲為姦賊噪而殺之王乃南還議者以是驗天命¶
<pb:KR3k0047_WYG_009-39a>¶
　云¶
　　劉懷珍二¶
南宋劉懷珍宗室義宗之子襲封新渝縣侯¶
南齊劉懷珍平原人仕宋豫州刺史以軍功封中宿縣¶
　侯齊建元元年左衛將軍加給事中改封霄城侯¶
　　趙隠二¶
元魏趙隠宛人聰敏善書記為丞相參軍專掌機宻齊¶
　神武稱其小心恭愼禮遇獨隆以功累遷尚書左僕¶
<pb:KR3k0047_WYG_009-39b>¶
　射封宜陽王¶
唐趙隠奉天人咸通末同平章事禮部尚書封天水伯¶
　少孤貧力耕以奉親既居宰輔不以權位自髙退朝¶
　易衣侍母左右歳時伏臘公卿盈門大臣及母之榮¶
　無如其比¶
　　張亮二¶
北齊張亮隰城人天平中為行臺郎中典七兵事至尚¶
　書右僕射封安定縣男¶
<pb:KR3k0047_WYG_009-40a>¶
唐張亮滎陽人房𤣥齡薦之太宗引為秦府車騎將軍¶
　委以心膐後為相州大都督府長史封鄖國公以謀¶
　反誅¶
　　後魏兩李熈¶
一狄道人為金門鎮將領豪傑鎮武川即唐神堯皇帝¶
　曾祖儀鳯中追尊宣皇帝¶
一鴈門人神䴥四秊與盧𤣥等俱被徴位至太平太守¶
　爵原平子見髙允徴士頌¶
<pb:KR3k0047_WYG_009-40b>¶
　　王懿二¶
劉宋王懿字仲德避晉帝諱以字行以破盧循功封新¶
　淦縣侯累遷徐州刺史元嘉中到彦之北侵司兖三¶
　州平定三軍咸喜仲德獨有憂色果為魏所乘遂失¶
　河南¶
趙宋王懿王祜長子舉進士知袁州有政績¶
　　劉璡二¶
南宋廢帝時建平王景素被誅景素故秀才劉璡上書¶
<pb:KR3k0047_WYG_009-41a>¶
　述其德美陳冤不省¶
南齊劉璡相人方軌正直一日與友人孔逷同舟入東¶
　遇一女子逷目送之曰美而豔璡曰斯豈君子所宜¶
　言乎非吾友也解裳自隔不復同坐其立操如此¶
　　趙昶二¶
周趙昶南安人大統間武州刺史加驃騎大將軍氐羌¶
　屢叛屢討平之明帝録前後功進爵長道郡公¶
唐趙昶陳州刺史趙犨之弟陳州被巢冦昶兄弟力拒¶
<pb:KR3k0047_WYG_009-41b>¶
　卒不能下後巢敗死昭宗即以陳州為忠武軍拜犨¶
　節度使時犨已病乃以位與昶¶
　　張瓌二¶
齊張瓌張永之子仕宋為驍騎將軍昇明初劉遐為吴¶
　郡有異圖齊髙帝宻令取遐瓌領兵十八人入郡斬¶
　之即授吴郡太守封義城縣侯¶
宋張瓌張洎之孫同知太常禮院諡錢惟演曰文墨其¶
　子撾豋聞鼓上訴仁宗使問狀瓌條奏甚切朝廷不¶
<pb:KR3k0047_WYG_009-42a>¶
　能奪乃賜諡曰思¶
　　李茂四¶
北魏李茂李寶之子襲爵為西兖州刺史入為光禄大¶
　夫茂性謙慎以弟沖寵盛懼於盈滿遂託疾遜位¶
唐李茂宗室徐王元禮之子咸亨初襲父爵險薄無行¶
　配流振州¶
南唐李茂元宗第二子封安樂公拜侍衛諸軍都虞侯¶
元李茂大名人父卒事母以孝聞母目失明茂禱於泰¶
<pb:KR3k0047_WYG_009-42b>¶
　安山三秊復明母殁居喪哀慟隣家再火延燒千餘¶
　家及茂廬皆返風而滅事聞旌之¶
　　王晏二¶
南齊王晏衛尉王鎮之之子性甚便辟為髙帝所親待¶
　後預明帝廢立謀轉尚書令封曲江縣侯¶
宋王晏滕人晉開運末為小校入漢授絳州防禦使仕¶
　周武寧軍節度迨宋改安逺軍封韓國公¶
　　劉準二¶
<pb:KR3k0047_WYG_009-43a>¶
劉宋順帝名準初封安成王及廢帝殞大將軍蕭道成¶
　奉太后令迎即位三秊禪於齊¶
趙宋劉準鄞人當宋末知國事日非絶意仕進隠居敎¶
　授卜築青山之原日以敎子讀書為事學者稱為南¶
　窻先生¶
　　張邵二¶
劉宋張邵吴人初為揚州主簿劉毅居亞相好士愛才¶
　當世輻凑惟邵不徃武帝聞而重之及即位以佐命¶
<pb:KR3k0047_WYG_009-43b>¶
　功封臨沮伯除湘州刺史¶
趙宋張邵烏江人為衢州司刑假禮部尚書使金金人¶
　置酒張樂邵以二帝北遷臣子不忍聽樂請止左監¶
　軍撻攬怒囚邵於祚山砦十三年和議成始得南歸¶
　　楊慶三¶
隋兩楊慶　一河間人頗渉書記察孝廉以侍養不赴¶
　母有疾不解襟帶者七旬及居憂哀毁骨立負土成¶
　墳文帝屢加褎賞擢儀同平陽太守¶
<pb:KR3k0047_WYG_009-44a>¶
　一宗室河間王楊𢎞之子傾曲善候時變煬帝猜忌¶
　骨肉&KR0364;王倫等皆廢放惟慶獲全李宻據洛口慶勒¶
　兵拒守歳餘城中糧盡遂降¶
宋楊慶鄞人父病貧不能召醫刲股肉啖之良已其後¶
　母病不能食慶取右乳焚之以灰和藥入口遂瘥乆¶
　之乳復生宣和末詔表其門曰崇孝¶
　　李諤四¶
隋李諤趙郡人博學善屬文由考功侍郎遷侍御史且¶
<pb:KR3k0047_WYG_009-44b>¶
　陳時敝糾正風俗上以諤前後所奏頒示天下¶
唐兩李諤　一德宗第十子順宗即位詔封欽王¶
　一長慶中海鹽令開縣西古涇三百剏長豐閘一節¶
　宣水利民歌其德¶
宋李諤南康人家貧好讀書舉進士通判吉州倜儻有¶
　才畧所至冦賊屏息¶
　　王暉二¶
後魏王暉王猛曽孫少有美名兼多術藝卒於中書舍¶
<pb:KR3k0047_WYG_009-45a>¶
　人¶
宋王暉太原人建隆初右領軍衛上將軍性吝嗇貲甚¶
　冨而妻子飯疏糲縱部曲誅求民甚苦之¶
　　何随二¶
晉何隨江陽人舉孝廉不就即家拜本郡太守邦人言¶
　議平當者稱何江陽常璩贊曰江陽皎皎命世清淳¶
　見華陽國志¶
宋何隨郫縣人初事蜀為安漢令蜀亡去官送吏取民¶
<pb:KR3k0047_WYG_009-45b>¶
　芋以自給隨即以綿繫其處償直民視芋見綿相與¶
　語曰聞何安漢清廉必此人也見成都府志¶
　　張景仁四¶
後魏張景仁山隂人正光年從蕭寶夤歸化拜羽林監¶
　至車騎將軍賜宅歸正里見洛陽伽藍記¶
梁張景仁廣平人父為同縣韋法所殺景仁時年八歳¶
　志在復讎及長手斬其首以祭父墓詣郡就刑時簡¶
　文在鎮原其罪蠲一户租調以旌孝行¶
<pb:KR3k0047_WYG_009-46a>¶
北齊張景仁濟北人工草𨽻侍書東宫後主愛之呼為¶
　博士累進儀同開府總判文林館封建安王自倉頡¶
　以來八體取進一人而已¶
金張景仁遼西人官翰林學士宋人議和改奉表為國¶
　書稱臣為姪凢七徃復然後定其書皆景仁為之世¶
　宗曰張景仁眞能文之士¶
　　趙柔二¶
北魏趙柔金城人以德行才學知名厯著作郎河内太¶
<pb:KR3k0047_WYG_009-46b>¶
　守甚著信惠註解祗洹精舍圖偈六卷為當時俊僧¶
　所欽味¶
有元趙柔淶水人有膽畧善騎射太祖破紫荆闗柔以¶
　衆歸授涿易二州長史後以功累眞定等路都元帥¶
　　李韶二¶
北魏李韶李寶之孫由吏部尚書出為冀州刺史政績¶
　之美聲冠當時既𦵏之後有冀州兵千餘人戍荆州¶
　還經韶墓相率培冢數日方歸其遺愛如此¶
<pb:KR3k0047_WYG_009-47a>¶
宋李韶李彌遜曾孫嘉定進士淳祐間禮部尚書翰林¶
　學士時杜範亦在列二人廉直中外稱為李杜¶
　　王胄二¶
隋王胄臨沂人為著作佐郎以文詞爲煬帝所重¶
宋王胄永春人以春秋擢省試第一為太學博士與諌¶
　官分校禮闈諌官欲私舉所厚胄識其人而言之諌¶
　官色沮乃止¶
　　劉韞二¶
<pb:KR3k0047_WYG_009-47b>¶
劉宋劉韞宗室長沙景王之孫位雍州刺史侍中領軍¶
　將軍及帝廢為蒼梧王韞謂當歸從兄彦節齊髙帝¶
　惡之被誅¶
趙宋劉韞劉韐之弟倅三州典二郡皆有政聲及致仕¶
　築室縣南有亭臺花木之勝自號秀岑與屏山晦菴¶
　諸名賢日夕諷詠其中¶
　　張買奴二¶
北齊張買奴平原人官國子𦔳敎經義該博門徒千餘¶
<pb:KR3k0047_WYG_009-48a>¶
　人諸儒咸推重之¶
元張買奴燕人官於錢塘病殁𦵏城西十里外其妻王¶
　氏秊方十六每旦被髮徃奠伏墓大慟乆而致疾㷀¶
　居三十秊詔旌其門¶
　　楊播二¶
元魏楊播華隂人為武衛將軍征蠕蠕討崔慧景有功¶
　進號平東除太府卿賜爵華隂伯¶
唐楊播鳯翔人登第隠居不仕𤣥宗徴為諌議大夫棄¶
<pb:KR3k0047_WYG_009-48b>¶
　官就養以孝行禎祥表其門閭肅宗就加散騎常侍¶
　賜號𤣥靖先生¶
　　李曄三¶
北魏李曄李順之孫正光初為冠軍中散大夫南荆州¶
　刺史桓叔興叛入梁資以兵糧令築谷陂城詔曄兼¶
　尚書左丞督諸軍討叔興大破之乗勝拔谷陂¶
唐兩李曄一即昭宗一宗室鄭王亮之後刑部侍郎¶
　　王顯三¶
<pb:KR3k0047_WYG_009-49a>¶
前秦苻堅建元十五秊賞堂邑之功以王顯為平吴校¶
　尉揚州刺史戍下邳¶
北齊王顯樂平人以醫術自通營進御藥出入禁内累¶
　轉御史中尉多所彈劾百寮肅然以營療功封衛國¶
　縣伯¶
宋王顯開封人官樞宻使山南東道節度使嘗大破契¶
　丹於威虜軍梟獲名王貴將十五人斬首二萬級¶
　　宇文温二¶
<pb:KR3k0047_WYG_009-49b>¶
周宗室杞國公宇文亮之子温襲伯父爵豳國公¶
隋安平郡公宇文愷之子温煬帝時為起部承務郎¶
　　張善安二¶
後周于義為安武太守有郡民張善安爭財相訟議曰¶
　此太守德薄所致非其罪也乃取家財倍與之喻而¶
　遣去善安懷恥移貫他州見于義傳¶
唐張善安年十七便為劫盗後據豫章歸國授洪州總¶
　管復從輔公祏反誅¶
<pb:KR3k0047_WYG_009-50a>¶
　　髙明三¶
北魏髙明太武時散騎侍郎遣齎錦帛出鄯善招撫諸¶
　國及東還烏孫破洛郍之屬遣使貢獻者十有六國¶
　見西域傳¶
元兩髙明　一姚安路總管天厯中四方盗起明招流¶
　離撫擕貳闢汚萊豐儲峙父老咸相慶幸¶
　一字則誠瑞安人寓居四明至正進士授處州録事¶
　數忤權貴謝病去除福建行省都事道梗不赴所著¶
<pb:KR3k0047_WYG_009-50b>¶
　柔克齋集及琵琶記行於世¶
　　元善二¶
隋元善洛陽人學通五經文帝即極拜國子祭酒帝視¶
　學命講孝經敷陳義理兼以諷諌帝大悦賚錫甚厚¶
元元善大名人父有五兄弟因貧皆客死江淮善徃尋¶
　骸骨并迎弟姪等一十五䘮而歸改𦵏祖父母以諸¶
　䘮序列祔於塋次州縣以聞旌其家¶
　　李端五¶
<pb:KR3k0047_WYG_009-51a>¶
後周李端大將軍李賢之子襲爵西河郡公位開府儀¶
　同從平齊戰殁¶
唐李端趙州人大厯進士從郭曖遊曖嘗進官大集賔¶
　客賦詩端最工曖賜帛百疋官至杭州司馬¶
晉李端為南平王髙從誨裨將襄州安從進反晉師致¶
　討從誨遣端以舟師為應見南平世家¶
金世宗之孫和尚封應國公其家奴妄言和尚有異徴¶
　召日者李端卜之端云當為天子事露伏誅¶
<pb:KR3k0047_WYG_009-51b>¶
元李端李元禮之子禮部尚書¶
　　王瞻二¶
齊王瞻王𤣥謨之子負氣傲世好貶裁人物建元初為¶
　永嘉太守詣闕跪拜不如儀武帝召付廷尉殺之¶
梁王瞻王𢎞從孫為侍中吏部尚書性率亮居選所舉¶
　其意多行頗嗜酒每飲或彌日而精神朗贍居官潔¶
　己妻子不免饑寒¶
　　劉濬二¶
<pb:KR3k0047_WYG_009-52a>¶
南宋劉濬文帝次子元嘉中封始興王出鎮京口帝以¶
　上流之重宜有至親乃以濬為衛將軍荆州刺史後¶
　預元凶逆謀為孝武所誅¶
元劉濬河南人為連江縣廵檢至正中賊帥王善冦閩¶
　濬將兵拒賊三戰三捷復與賊鏖戰衆潰被執大罵¶
　而死¶
　¶
　¶
<pb:KR3k0047_WYG_009-52b>¶
　¶
　¶
　¶
　¶
　¶
　¶
　¶
　同姓名錄卷九¶
